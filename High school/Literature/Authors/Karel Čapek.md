---
tags:
  - high-school
  - graduation
---
- [x] Karel Čapek ✅ 2025-02-10
# Základní informace
| Prvek  | Hodnota                                                         |
| ------ | --------------------------------------------------------------- |
| Období | [[11. Meziválečné období v české literatuře#Demokratický proud]] |
- Český spisovatel, novinář a dramatik (+ mnoho dalších profesí, které nejsou v kontextu maturitní zkoušky důležité).
- Narozen 9. ledna 1890 v Malých Svatoňovicích.
- Působil jako redaktor *Národní listů* a *Lidových novin*.
- Z *Národních listů* odešel na protest proti politickému směru, kterým se list začal ubírat a který Čapek vnímal jako proti TGM.
- Byl podporovatelem TGM
- Vytvořil si kolem sebe kruh politicky stejně zainteresovaných lidí z kulturního i politického života, se kterými se pravidelně každý pátek scházel a debatoval ("*pátečníci*").
- Umírá roku 1938 na plicní edém, několik měsíců před okupací Čech a Moravy nacistickým Německem.
- Úžasný [minifilm](https://www.youtube.com/watch?v=RjCPI6SXGCE&pp=ygUVa2FyZWwgxI1hcGVrIG11emlrw6Fs), ze kterého se dá určitě lecos naučit wink wunk wink.
# Život
- V mládí studoval na gymnáziu v Hradci Králové, odkud byl vyhozen z důvodu protirakouského smýšlení (založil tajný protirakouský spolek). Své studium dokončil na gymnáziu v Brně. Roku 1915 dokončil studium na FF UK a získal doktorát z filosofie.
- Kvůli svému zdravotnímu stavu (Bechtěrevova nemoc - chronické zánětlivé onemocnění postihující zejména páteřní obratle) nebyl odveden bojovat v WWI.
- Stal se redaktorem v několika denících a časopisech: *Národní listy* (1917 - 1921), *Nebojsa* (1918 - 1920) a *Lidové noviny* (od roku 1921). Z *Národních listů* odešel kvůli neshodě Čapkových politických názorů a politickým směrem, kterým se list začal ubírat. Mezi lety 1921 - 1923 působil jako dramaturg a režisér *Vinohradského divadla*. 
- Čapek byl politicky velice aktivní. Jeho *Hovory s T. G. Masarykem* nabízejí jedinečný pohled do všech aspektů Masaryka, jak politických, tak osobních. S několika osobnostmi politického i kulturního života se pravidelně každý pátek scházel. Této "instituci" (jak ji nazývá Wikipedie) se obecně vžil název "*pátečníci*". Mezi "*pátečníky*" patřil například T. G. Masaryk, Edvard Beneš nebo Ferdinand Peroutka.
- Mnichovská dohoda a následná kapitulace znamenaly pro Čapka zhroucení jeho dosavadního světa. Nesnažil se hledat viníky, ba naopak se snažil o sjednocení národa. Po abdikaci prezidenta Edvarda Beneše se však pro mnohé stal jistým symbolem první republiky, z čehož také vyplývá, že často plnil i roli "obětního beránka" pro veškeré problémy, které se během tohoto počátečního období WWII děly.

> 	*Zdá se mi, že už tu nemám co dělat, byl bych tu směšnou figurkou, můj svět umřel, věřil jsem totiž v jakési závazky, v takzvanou čest ve smlouvě a podobné věci. Myslím, že bych se v téhle tlačenici nevyznal...*

- Koncem léta 1938 se nachladil lehkou chřipkou, ke které se později přidal zánět ledvin a zápal plic. Umřel v roce 1938 na plicní edém, několik měsíců před okupací Čech a Moravy (pro představu: sudety odstoupily v září 1938, protektorát pak vznikl v březnu 1939, Čapek tedy umřel pouhé tři měsíce před)
# Dílo
V díle Karla Čapka se můžeme setkat s několika tématy. Nejčastěji bývá děleno na dvě.

Prvním z nich je vědeckotechnická revoluce, která probíhala na počátku 20. století, a strach, že stroje jednou nahradí člověka a získají nad ním kontrolu (*R.U.R*, *Továrna na absolutno*, do jisté míry i *Válka s mloky*). Nepochybně ho také ovlivnila politická situace v Evropě - WWI, nástup fašismu v Německu a Itálii, obavy z WWII a strach o první republiku Československa (*Matka*, *Válka s mloky*, *Bílá nemoc*"). Obavy z toho, jak nám mohou nově získané technologie uškodit v nadcházejících konfliktech.

Také se často zaměřuje na vnitřní život svých postav, zobrazuje je jako silné jedince (viz.: *Matka* - i když se jedná o "prachsprostou" matku). Nikdy nepopírá jejich pohled na danou situaci, dokonce ho i uznává a naopak neuznává jednoznačnou pravdu -> každý ji máme ze svého úhlu pohledu (viz.: *Matka* - spor mezi matkou a jejími syny o plném využití/promaření lidského života). Často se snaží prozkoumat hranice lidského poznání.

V neposlední řadě si můžeme povšimnout, že typickým znakem jeho tvorby je také jeho velká slovní zásoba a používání neobvyklých či vymyšlených slov (viz.: *R.U.R.* - robot).
## Próza
- *Boží muka (1917)*
	- jedno z prvních samostatných děl Karla Čapka
	- filosofické povídky pojednávající o záhadách lidské duše a osudu
- *Továrna na absolutno (1922)*
	- fejetonový román
	- lidstvo získá motor, který jako palivo přijme jakoukoliv látku a kterou spálí beze zbytku
	- jako vedlejší produkt se při spalování uvolňuje tzv. absolutno - látka, která dělá z lidí náboženské fanatiky -> takových lidí přibývá a brzy vypukne válka, která končí úplným vysílením -> lidé si uvědomí viníka a všechny motory zničí
	- kritika WWI, obavy z technologické revoluce
- *Krakatit (1924)*
	- román
	- objevena nová silná trhavina, která dokáže zničit celý svět, která je ale kvůli penězům ukradena -> autor se viníka snaží dohledat a zabránit zneužití
	- na konci potkává pohádkového stařečka a rozmlouvá s ním o smyslu života
	- předpovězení atomové bomby, opět obavy z technologické revoluce
- *Povídky z jedné kapsy, Povídky z druhé kapsy (1929)*
- *Válka s mloky (1938)*
	- román, členěn na malé chronologické části
	- lidstvo objeví nový živočišný druh, Mloky, kteří jsou do jisté míry stejně inteligentní jako člověk -> začnou se cvičit jako levná pracovní síla
	- nakonec začnou Mloci ničit pevniny, aby vytvořily více břehů, kde mohou žít -> lidstvo vyhubeno
	- obrovská hromada soudobého symbolismu, blíže popsána na [[Válka s mloky|její stránce]]
## Drama
- *R.U.R. (1920)*
	- továrník Rossum vyrábí dokonalé roboty, kteří jsou k nerozeznání od lidí
	- postupně vykonávají více a více práce a lidé postupně degenerují -> roboti se vzbouří a vyvraždí všechny lidi až na vědce Alquista
	- robotů hrozí zánik, nejsou schopni vyrábět sami sebe, chtějí po Alquistovi, aby objevil tajemství jejich výroby
	- nakonec se objeví dva roboti, kteří se milují, a Alquist jim požehná jako zakladatele nového rodu (láska spasí všechno, am I right DBH?)
- *Ze života hmyzu (1921)*
	- alegorický pohled do světa hmyzu, různě představuje lidské vlastnosti a typy
- *Věc Makropulos (1922)*
	- hlavní postavou tajemná žena Elina Makropulos, stará 300 let, dcera alchymisty
	- alchymista, který žil na dvoře císaře Rudolfa II., objevil elixír mladí a dostal za úkol ho otestovat na své dceři
	- Elina je nesmrtelností unavena, za svůj život poznala všechny lidské vlastnosti, vidí už jenom něco, co se stále opakuje -> neměnitelnost lidské povahy
- *Bílá nemoc (1937)*
	- objeví se diktátor, který chce válku, ale zároveň s ním se objeví strašlivá nemoc, která všechny zabijí
	- mírumilovný lékař nachází lék, nabídne ho nemocnému diktátorovi výměnou za mír
	- diktátor přijímá, ale doktor je cestou k diktátorovi ušlapán fanatickým davem
- *Matka (1938)*
	- z dob španělské občanské války
	- hlavní hrdinka, Matka, se postupně setkává se smrtí svého manžela a svých dětí (všichni padli z jejich pohledu čestnou smrtí), dokud jí nezbude poslední a nejmladší syn Toni. Tomu brání, aby odešel bojovat
	- poté se dozví, že není sama, kdo prožívá ztrátu svých dětí a že nepřítel zabijí i malé děti, načež Tonimu vnutí pušku a pošle ho bojovat
## Dětské knihy
- *Dášenka čili život štěněte (1933)*
	- napsáno společně s Josefem Čapkem
	- vyprávění o narození a růstu štěňátka
	- Karel Čapek jí vypráví psí pohádky, které jsou ve své podstatě bajky
# Zdroje
- Přispěvatelé projektů Wikimedia. (2025, February 6). _Karel Čapek_. Retrieved February 11, 2025, from https://cs.wikipedia.org/wiki/Karel_%C4%8Capek