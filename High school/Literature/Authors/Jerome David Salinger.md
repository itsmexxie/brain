# Základní informace
- J. D. Salinger byl americký autor židovského původu
- narozen 1. ledna 1919 v Manhattanu, New York, USA.
- otec Sol Salinger byl obchodník židovského původu a pracoval jako rav, matka byla německého, irského a skotského původu, avšak po svatbě se považovala za Židku.
- J. D. Salinger zemřel ve svém domě 27. ledna 2010.
# Život
- V mládí vystřídal několik škol. Disponoval dobrými hereckými dovednostmi, avšak jeho rodina oponovala myšlence, že by se měl stát hercem. Nastoupil proto do vojenské školy, kde začal psát krátké příběhy. Po absolvování vystřídal několik vysokých škol, chodil také rok na Kolumbijskou univerzitu, kde se seznámil s Whitt Burnettem, dlouhodobým editorem magazínu *Story*, se kterým pak dlouho udržoval korespondenční vztah.
- Během WWII sloužil v armádě, účastnil se vylodění v Normandii a dlouhodobé denacifikace Německa. Během tohoto období se seznámil s Ernestem Hemingwayem, který o něm tvrdil, že má veliký talent. Zkušenosti z války na něho nejspíš zanechaly trvalé následky, jak je zřejmé z jeho pozdějších příběhů 
- Během čtyřicátých let se nejdříve pokoušel o publikování svých krátkých příběhů do magazínu *The New Yorker*, první úspěch mu přinesl až příběh *Slight Rebellion off Madison* (překlad nenalezen) v roce 1941, příběh o puberťákovi jménem Holden Caulfield, který sloužil jako podklad pro novelu *Kdo chytá v žitě*. Tu pak vydal o deset let později, a to v roce 1951.
- Po jejím vydání se Salinger začal vyhýbat publicitě a stranil se před veřejností. Jeho druhou ženou se stala Claire Douglas, avšak ta musela kvůli němu přerušit kontakt s rodinou a přáteli, takže se po 11 letech manželství rozvedli.
- Salinger měl poté vztah s 18ti letou Joyce Manyard. Po devíti měsících ho ale abruptně ukončil. Po tomto vztahu vyšlo najevo, že měl vztahy s několika ženami v podobném nebo stejném věku.
# Dílo
- Salinger za svůj život moc nepublikoval, a - jak už bylo řečeno - spíše se stranil a udržoval si svůj soukromý život. Jeho jedinou novelou byla právě *Kdo chytá v žitě* (1951, v originále *Catcher in the Rye*), příběh o dospívajícím puberťákovi, který prochází sám New Yorkem a pomalu ztrácí naději v lidstvo.
- Později publikoval dvě sady krátkých příběhů, *Devět příběhů* (1953, v originále *Nine Stories*) a *Franny a Zooey* (1961, v originále *Franny and Zooey*). Několik krátkých příběhů napsal ještě před tím, než se stal slavným, vydaných i nevydaných. Některé z nich sloužili jako inspirace právě pro *Kdo chytá v žitě*.