---
tags:
  - high-school
  - graduation
---
- [ ] Stařec a moře
# Základní informace
| Prvek           | Hodnota                                           |
| --------------- | ------------------------------------------------- |
| Autor           | [[Ernest Hemingway]]                              |
| Období          | [[3. Téma WWI]]                                      |
| Literární forma | próza                                             |
| Literární druh  | [[Literární druhy a žánry#Epika\|epika]]          |
| Literární žánr  | [[Literární druhy a žánry#Střední epika\|novela]] |
# Historický kontext
Jako podklad pro tento děj prý sloužila rybářská historka, kterou Hemingway zaslechl během jeho pobytu na Kubě ve třicátých letech. Tu převyprávěl jako krátký příběh pro jeden americký časopis. Novelizaci však odkládal šestnáct let. Najednou, zdánlivě nevysvětlitelně, se pustil do psaní, a měl novelu hotovou za přibližně šest týdnů. Hemingway původní historku samozřejmě modifikoval, a vložil do ní tisíce hodin svých vlastních zkušeností z jeho vlastních výprav v Karibiku. První vydání pak vyšlo v týdeníku Life 9. září 1952.
# Téma
- nekonečný lidský boj s osudem a přírodou
- poukázat na vytrvalost a obrovskou lidskou statečnost
# Postavy
- **Rybář Santiago**
	- hlavní postava, starý rybář, žije v malé boudě na pokraji přístavu
	- několik dní už nechytil žádnou rybu a ostatní ho považují za smolaře
- **Chlapec Manolin**
	- mladý chlapec, obětavý, laskavý
	- stará se o starce a obdivuje ho, chce se od něho naučit co nejvíc může.
# Prostor a čas
Děj se odehrává několik dní, skoro týden. Celou tu dobu se rybář ocitá na otevřeném, pustém moři, kde zápasí s velkou rybou, kterou se mu podařilo zachytit v hlubokých vodách, a s následnými žraloky, kteří se mu snaží - a nakonec se jim podaří - rybu sežrat.
# Kompozice a jazyk díla
Kniha je psána velmi jednoduše a prostě, nenajdeme zde žádné zbytečné výplně. Toto je osobitý styl autora, který si udržoval ve všech svých příbězích. Hemingway začínal jako novinář a autor krátkých příběhů, proto se naučil podávat informace velmi stroze a přímo. Nepoužívá žádné zbytečně dlouhé popisy, dostává se k pravdě a faktům velmi rychle. Sám tento styl nazývá “iceberg theory”. Základní informace jsou dostupné na “povrchu” - v příběhu - další informace si musí čtenář domyslet. Díky tomu také kniha neobsahuje složité časové linky a až na pár vyjímek je vyprávěna chronologicky.

Kniha obsahuje spoustu metafor a malých detailů. Jazyk je velmi jednoduchý. Využívá se zde rybářský slang (věřte mi, že číst to v angličtině byl někdy trochu oříšek) a nejsou přeložena původní španělská slova. Celá kniha jakoby se točila okolo téma: “Já jsem starý, odmítám moderní a jednodušší postupy, ale i tak si vystačím s mými zvyky a dovednostmi”. Rybář se snaží překonat sílu moře, svoje stáří, navzdory všemu špatnému musí rybu ulovit.
# Děj
Příběh popisuje jeden z lovů starce. Už osmdesát čtyři dní nemůže chytit žádnou rybu. Do nedávna s ním ještě chodil rybařit mladík Manolin, který se však po čtyřiceti dnech neúspěchů odešel učit na rozkaz svých rodičů k jinému rybáři. Stařec se proto rozhodne všem ukázat, že nemá tolik smůly, jak si všichni myslí, a vyjede sám ve své malé lodi na otevřené moře chytit rybu. Podaří se mu jeden úlovek zachytit, avšak s touto rybou pak zápasí několik dalších dní až na pokraj svých sil. Nakonec se mu přece podaří rybu ulovit, avšak během návratu na pevninu ucítí rybu žraloci, a jelikož stařec nemůže proti skupince žraloků nic udělat, celou mu ji sežerou. Zpátky v přístavu si však i s pouhou kostrou získá zpět svůj obdiv.
# Ohlas díla
Stařec a moře bylo ihned po jeho vydání přijato velmi kladně. Spisovatelé, umělci a dokonce i tisk ho označovali jako jedno z Hemingwayových nejlepších děl. Po této prvotní pozitivní vlně však přišlo několik spisovatelů a akademiků, kteří toto dílo ohodnotili velice negativně a tvrdili, že první vlna úspěchu byla citově zabarvená. I přesto byl za něj Hemingway oceněn Pulitzerovou cenou za fikci a později i Nobelovou cenou za literaturu. Dnes se stále čte ve školách po celém světě.