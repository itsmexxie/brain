---
tags:
  - high-school
  - graduation
---
- [ ] Kdo chytá v žitě
# Základní informace
| Pole            | Hodnota                                  |
| --------------- | ---------------------------------------- |
| Autor           | [[Jerome David Salinger]]                |
| Období          | [[7. Poválečná literatura#Beat generation]] |
| Literární druh  | epika                                    |
| Literární forma | próza                                    |
| Literární žánr  | román o dospívání (*"coming of age"*)    |
# Historický kontext
# Téma
- dospívání, osamocení
# Postavy
## Holden Caulfield
- hlavní postava
- šestnáctiletý kluk, kterého právě poněkolikáté vyhodili ze školy, momentálně prochází životní krizí dospívání.
## Phoebe
- desetiletá dívka, sestra Holdena.
- má ho ráda, ale nechápe jeho chování.
## Ostatní postavy
- **Hanka**
	- dívka (charakteristika století), Holdenova kamarádka
	- znají se už hodně dlouho (poznali se tak, že jejich pes chodil čůrat na trávník Caulfieldů)
	- často na ni myslí a má ji rád.
- **Sally Hayesová**
	- velmi hezká dívka, avšak Holden ji nechce tolik, jako Hanku.
- **Stradlater**
	- Holdenův spolubydlící na škole v Pencey. Velmi povrchní, “hezounek”.
- **Ackley**
	- další Holdenův známý z Pencey, nemá ho rád. 
	- nemyje si zuby, zatím si pořád čistí nehty, je strašně vlezlý.
- **Profesor Antolini**
	- učitel angličtiny, údajně se pokusil Holdena sexuálně zneužít.
# Prostor a čas
Caulfield je vyhozen z jeho školy v poslední den před vánočními prázdninami. Celý děj se odehrává během pouze dvou dnů. Na začátku se vrátí ze své školy v Pennsylvánii do New Yorku, kde žijou jeho rodiče. Nechce se však k nim vrátit hned, možná protože se bojí trestu, možná protože chce prokázat svoji samostatnost, možná obojí.
# Kompozice a jazyk díla
Dílo je psáno z pohledu Holdenových myšlenek, tedy v ich-formě (hlavní postava se stává vypravěčem). Jazyk je proto také velmi neformální, často používá dobové slangové výrazy a nespisovná až sprostá slova. Kniha byla kvůli němu cenzurována, ale o tom více později. Dialog se zde vyskytuje zřídka, spíše se zde vyskytuje monolog Holdenových myšlenek nad jeho životem a budoucností.

Název díla plyne z básně od amerického básníka Roberta Burnse, kde se vyskytuje ústřižek “...body meet a body in the rye”. Holden si tuto část chybně zapamatoval jako “...body catch a body in the rye”. To odkazuje na jeho sen pracovat jako hlídač dětí, které si hrají na žitném poli na vysokém útese, a musí je za každou cenu uhlídat, aby nepřepadly přes okraj. Melodie tato básně pochází z jiné skotské písně. Tato báseň je jako většina jiných skotských žertovných básní explicitní, i když ne všechny byly explicitně explicitní.

Hlavním tématem je dospívání a odloučení člověka s jeho dětstvím. Holden se přes celou knihu snaží udržet a ochránit nevinnost jak svoji, tak ostatních. Nechce, aby se cokoliv změnilo. Muzeum přírodních věd, které navštíví ke konci knihy, hodnotí kladně, protože tam je všechno pořád stejné. Čtenář si takto může vysvětlit jeho sen o chytání dětí na žitném poli. Symbolem této ochrany se stala červená lovecká čepice, kterou Holden nosí kdykoliv se cítí zranitelný, smutný, nebo osamocený. Můžeme o ní mluvit skoro jako o pomůcce, kterou Holden používá, aby se mu lépe navigovalo v dospělém světě. Zároveň ale nechce, aby ho v ní kdokoliv známý viděl, protože si myslí, že ho dělá slabším.

Přes všechno puberťácké naštvání a dospívání se v knize vyskytuje další, méně vyjádřené téma, a to osamocení. Holden na začátku knihy uteče od svých kamarádů a učitelů, ale k nikomu se nevrátí. Bojí se reakce ostatních nebo ho všichni štvou, a tak zůstane sám uprostřed centra New Yorku. Nemá komu zavolat, nemá nikoho, s kým by si popovídal. Proto se ptá cizích lidí na otázky, které jsou pro něho velmi důležité a potřebuje na ně znát odpověď, ale jelikož on pro ně nic neznamená, jenom se mu vysmějí a jdou dál, což rozhodně nelepší jeho stav.
# Děj
Den před vánočními prázdninami je Holden vyhozen z další školy. Navíc ho v Pencey začnou všichni štvát, a tak odjede vlakem do New Yorku. Moc starostí si nedělá, spíše se bojí reakce svých rodičů. Přijede do New Yorku, kde se ubytuje v hotelu Edmont v centru města. Dva dny se potuluje po New Yorku, kde potkává své staré kamarády i cizince. Povídá si s taxikáři, ženami v barech, hudebníky a další všemožnou sebranku. Zaplete se například do incidentu s prostitutkou, která ho okrade o všechny jeho peníze. Na konci knihy skoro všechno ztratí a rozhodne se, že odjede na západ žít sám v dřevěné boudě. Naposledy se rozhodne setkat se s Phoebe, která ho donutí jet s ním. Ještě před tím jdou ale na kolotoč a když vidí svojí sestru šťastnou, uvědomí si, že to všechno má vlastně smysl a rozhodne se zůstat.
# Ohlas díla
Kniha byla po vydání hodnocena velmi pozitivně jak veřejností, tak tiskem a vysoce postavenými osobami. Dostala se na několik seznamů nejlepší americké literatury. Avšak ne všichni přijali knihu s úsměvem. Několik lidí ji kritizovalo za její jazyk, styl a kompozici. Nechápali, proč by se dospívající měli nechat inspirovat a vzhlížet k někomu, jako byl právě Holden Caulfield, který svým chováním prosazoval vulgaritu, sexualitu, a mnoho dalších věcí, na které se v té době nahlíželo jako na tabu. Učitelé, kteří o ní v amerických školách učili a doporučovali ji svým žákům, byli buď vyhozeni nebo donuceni odejít. V jeden moment to byla v Americe nejvíce cenzurovaná kniha a zároveň druhá nejvíce vyučovaná. Dodnes však zůstává jednou z nejčtenějších knih mezi dospívajícími a vyučuje se v mnoha školách po celém světě (v některých se dokonce dostala i na maturitní seznam :)).